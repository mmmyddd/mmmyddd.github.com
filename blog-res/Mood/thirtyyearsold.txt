寒夜孤灯三十周年祭
<p>天行有常，不为尧存，不为桀亡。而立之年，不期即至，且喜、且叹、
且悲，乃至释然，又添几分期许。</p>

<p>可喜，上有父母在堂，左右妻儿相伴，虽无金玉满园，蜗居陋室亦其
乐融融，更有垂髫稚子，学语其间。无劳神之事，无役心之形，朝来
采菊东篱，日暮种豆南山，雪夜闭门读禁书，红袖焚香对佳人。</p>

<p>可叹，依稀犹忆少年狂，牵黄擎苍，抽刀断水，指点江山，谈笑樯
橹；韶华易逝至而今，尝劳作之艰辛，柴米之琐碎，斑斑点点；感人
生之卑微，命途之多舛，栩栩历历。更哪堪，冷落清秋，古道长亭，
挚友远游，知音难觅，弦断无人听。</p>

<p>可悲，弱冠之志向未酬，夙夜之梦想渐远，年与时驰，意与日去，长
歌当哭，宿醉难醒。沉舟病树，花开凋零，蓦然回首，往事如烟，只
随春水，无语东流，偶尔登高远眺，唯有扼腕长啸，天地悠悠，怆然
涕下。</p>

<p>嗟夫，把酒凭栏，临风问月，以知天命，忽而释然。</p>

<p>自今而立，虽穷，早亡无以谓夭折，虽达，得志不再有少年。纵得意
不至忘其形，纵落魄亦不失其魂。思接千载，视通万里，吐纳珠玉，
卷舒风云。随心所欲，止于自然。</p>

<p>此去经年，应是良辰好景，别样风情，吾当率性而发，仗剑前行，白
首青云，不负平生！</p>

<p>幸甚至哉，歌以咏志。</p>

<hr>
<strong>谨以此文献给我三十岁的人生</strong>
